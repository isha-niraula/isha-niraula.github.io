I"P<p>रगतःरातो रगत
रगतमा छिन् उनी आज
रगतको आसनीमा टोलाइरहेकी
छेउमा एउटा कुकुर
रगतमा रहेछ कुकुर पनि आज</p>

<p>उनको पितामा बग्ने रगत
उनकी आमामा बग्ने रगत
जगतमा बग्ने रातो रगत
रगतः केवल रगत होइन</p>

<p>नारी हुनुको प्रमाण रगत
मात्तृत्वको आधार रगत
बहिष्कारको कारण पनि रगत</p>

<p>र लाञ्छनाको प्रभाव अर्को रगत
आँखाबाट झर्ने आँसु</p>

<p>र योनिबाट बग्ने रगत</p>

<p>उनका लागि एकै हुन् आज</p>

<p>रगतमा भएको कुकुर र</p>

<p>रगतमा भएकी उनीमा केही  फरक छैन।
आज उनी केवल एउटा कुकुर हुन्</p>

<p>जसलाई ढुङ्गाले लखेट्नेछन्</p>

<p>जुठेल्नाका भाँडा चाट्न दिने छन्</p>

<p>कसैले उनलाई आज छुने छैनन्</p>

<p>आज उनी केवल एउटा कुकुर हुन्।
मानवताको भीख माग्दै आज उनको रोदन गर्जनेछ</p>

<p>तर कसले सुन्ने?</p>

<p>त्यसतो अबला कुकुरको भुकाई कसले सुन्ने?</p>

<p>प्रारब्ध हो उनको आज उनी एक कुकुर</p>

<p>सायद भोलि देवी बन्नेछिन्</p>

<p>आज ढुङ्गा</p>

<p>भोलि फूल अर्पण हुनेछ</p>

<p>प्रारब्ध उनको आज उनी केवल एक कुकुर
आँसुसँग उनका थाकिएका आँखा</p>

<p>र रगतको बहावसँग थाकेको योनि</p>

<p>तसर्थ सम्झौता गर्छिन् उनी आफैसँग</p>

<p>र बस्छिन् एउटा कुकुर झैँ</p>

<p>रगत लिएर आफैसँग</p>

<p>उनलाई कुकुर बनाउने रगत</p>

<p>त्यहि रगत जसले नूतन रगत जन्माउने छ कुनै दिन</p>

<p>जसकारण फेरि कुनै दिन कोहि कुकुर बन्नेछ</p>

<p>र भुक्नेछ</p>

<p>मानवताको भीख माग्नेछ।</p>
:ET